<!DOCTYPE html>
<html>
<head>
	<title></title>
	<meta http-equiv="content-type" content="text/html; charset=utf-8" />
	<meta http-equiv="pragma" content="no-cache" />
	<meta http-equiv="cache-control" content="no-cache" />
	<meta http-equiv="expires" content="0" />
	<meta name="viewport" content="width=device-width,initial-scale=1.0,maximum-scale=1,user-scalable=no" />
</head>
  
  <body>
	<div style="width:100%;height:atuo;text-align:left">
 				
					<div id="sccon1" >
					<div><strong>武进淹城</strong></div>
<div>沐雨数千年，遗城独一奄。</div><div>白龟揽秘事，吴地酿狼烟。</div>
<div>独木踞天下，青铜唱史渊。</div><div>罗敷花样美，越女愧无眠。</div>

					</div>
					<div id="sccon2" class="none">
<div><strong>《太湖夕照》[原] （五律）</strong></div>
<div>帆影浮天际，波光碧水濛；</div><div>霞飞彤色染，浪涌夕阳红；</div>
<div>暑气随风减，花香入暮浓；</div><div>乘兴温素酒，留醉与船翁。</div>
<br/>

 <div><strong>《古运河》[原]（七律）</strong></div>
 <div>运漕南北接京杭，溢彩流光艳水乡；</div><div>古塔晨辉留倩影，虹桥夕照送花香；</div>
 <div>千幢广厦比邻立，万盏明灯闪烁光；</div><div>浪碧舟轻游客醉，江南处处是天堂。</div>


					</div>
					<div id="sccon3" class="none">
 <div><strong>滆湖-明•陆范</strong></div>
 <div>野水稽天路欲迷，</div>
 <div>楼船冲浪滆湖西。</div>
 <div>轻桡不及鱼郎隐，</div>
 <div>深卧芦花落日低。</div>
 <br/>
 <div><strong>览滆湖-清•顾福棠</strong></div>
 <div>句曲西来水，渊涵至此停。</div>
 <div>晓光千树翠，天色满湖晴。</div>
 <div>渔唱曾摇艇，鸥浮欲上汀。</div>
 <div>峰峦三五点，隐隐入苍冥。</div>
<br/>
 <div><strong>滆湖咏景四首-明•赵琬</strong></div>
 <div>潇洒一渔轩，阴阴柳色连。</div>
 <div>清风尘外地，白鸟镜中天。</div>
 <div>钓与儿童下，床留醉客眠。</div>
 <div>人间荣辱事，不到野塘边。</div>
<br/>
 <div><strong>东庄水莲</strong></div>
 <div>每爱芳塘上，莲花锦绣铺。</div>
 <div>高楼临绿水，细柳下青袅。</div>
 <div>片片皆诗景，家家可画图。</div>
 <div>醉吟曾记得，人在小西湖。</div>
<br/>
 <div><strong>蠡渎源流</strong></div>
 <div>梅花村上路，一水抱云屏。</div>
 <div>秀气钟人杰，英华发地灵。</div>
 <div>源流来处远，庆泽此中停。</div>
 <div>几度清宵玩，分明见德星。</div>
<br/>
 <div><strong>菩提庵香火</strong></div>
 <div>一株菩提树，谁人种此庵。</div>
 <div>世经陵谷变，禅许野僧参。</div>
 <div>地主留香火，村翁拜释昙。</div>
 <div>年年春展墓，箫鼓过溪南。</div>

					</div>
					<div id="sccon4" class="none">

<div><strong>鹧鸪天•游常州白龙观</strong></div>
<div>路转峰回尽老松，寻芳信步向溪东。</div><div>密林深处藏幽院，犹恐清宵是梦中。</div>
<div>山雨后，起寒风，黄墙灰瓦似相逢。</div><div>三清四御逍遥尽，闲锁晴窗上紫峰。</div>
<br/>
<div><strong>白龙观传说</strong></div>
<div>小姑先尝桃，不意怀仙胞。</div>
<div>一朝白龙冲天啸，恩泽城东角。</div>
<br/>
<div><strong>经阖闾城</strong></div>
<div>遗踪委衰草，行客思悠悠。</div>
<div>昔日人何处？终年水自流。</div>
<div>孤烟村戌远，乱雨海门秋。</div>
<div>吟罢独归去，烟云尽惨愁。</div>


					</div>
					<div id="sccon5" class="none">
<div><strong>佛像装金法事疏(大林寺-明 谢应芳)</strong></div>
<div>　　切念铁船渡海，鈯斧开山，浩浩劫峰，元都之兔葵净扫；瀼瀼甘露，独园之祇树新沾。从把茅次第，鸠工置刻木，庄严像设，金色界移来胜地，玉毫光照见恒沙。钟鼓雷鸣，瓶盂云集。一宿虽成于正觉，四恩当报于将来。伏愿佛日照临，龙天拥护。我见人见众生见，因见趋于精修；梵音妙音海潮音，观音声而圆悟。尚期檀越，同证菩提。</div>

					</div>
					<div id="sccon6" class="none">
<div><strong>大林庵禅堂记(大林寺-明 薛寀)</strong></div>
　　辟名胜于尘土，易荒岩为宝坊，与进瑜珈而禅诵，三者皆希有盛事也。维予邑横岘大林庵兼有之。方行旅之自京口而东也，舟车百里，不睹山色，迤逦左眺，始楚楚一横岘出焉。大林庵踞山腹，实古羽人宫，丹井尚在，自易缁流，屡阅兴替，皆习应而不知有禅，如世之袭儒名者，猎荣则止，罔测卿相以上事。地灵苞久而泄，乃得云庵，大耆宿□洒濯之，若吾常士林之得养斋、荆川与先方山数公也。云庵钟奇名族，没肯俯首擢第，何虑不巍舄，即披染为僧羌，能率众营业，出衣钵资，以供云水。偃仰贵游，吟啸风雅，即古今所号为□僧雅风流者备是矣。云师独视其大殿禅堂之未建也，若负重荷，而汲汲于离应归禅也。若越深阱，憩邃宇盖。自真公创始，霁蟾继之，巨川再振，白云堂、大云楼，仅供吸引烟霞，而以宝轮狮座，琅函香积，一切古丛林之复者，全以属之。云师又分委之集虚、昙印，延天宁寺僧惟中共事。威仪整肃，金容炳焕，晨昏呗咏，声达崖谷。参学星聚，□□□众。于是，像法僧三事毕举，而师意犹嗛嗛，事盱瞩而谂。薛子曰：世界幻也，勒空言于此世界中，尤幻之幻也。然世皆变幻为实。故执实境而转羁幻缚。我佛即实显幻，故示幻相而非实义。子盍观董鹤松、王八百之属，与菖张高许类，能朝碧落暮丹炉亦差胜于趋津要、媚堪舆为子孙计者矣。而楞严诃之曰：妄想流转，报尽还堕，何况曹将军之宿莽，胡文恭、谢处士之绮词，与夫产龙废井之俶诡恍惚者哉！薛子曰：予闻云师受律于莲池古德，于汉月大师为同戒，宜其慨焉。易应为禅，一新法堂钟鼓，殆不啻月兴于东，云映于西，交现安养国土。自此楼阁栏楯，布濩无尽，千佛白毫光交织一光，无不禅之净土，亦无不戒律之禅。予愿集公、昙公而后，盖继继绳绳，嗣云师之愿，力标空山之法仪，直以兹日为朔初耳。云师世历八十，法腊亦已七十。淡于自享，奢于弘法。其族若悬圃先生，予友鲁生、介候兄弟，皆邑名士。悬圃工诗文，尤精养生家言。予每思以函三归一之旨，印之云师，则超然玄诣，勤朴敦行，即此誓扩法宇一事，便足摄莲国于毫端，演弹指为万劫而有余。异日禅关布列，龙象雍雍，云师以千岁宝掌，扶筇婆娑其间，呼龙耕烟，饍我大众，以近绍临济未熄之灯，而远承雪山亲滴之乳，又何难焉。敬记。<br/>
<div>震旦国大明崇祯十六年岁次癸未十二月吉旦赐进士出身河南府知府、南京刑部郎中、国子临助理、兵部武学教授,同里□居士姻通家友薛寀顿首拜撰并书丹郡诸生</div>
<div>薛晔顿首拜篆</div>

					</div>
	</div>
  </body>
</html>

